{
    "id": "LSBI_17",
    "category": "life_sciences",
    "subcategory": "biology",
    "datePosted": "2019-10-19T00:00:00",
    "image": "",
    "author": "Prof: EV Subbarao",
    "email": "prasadisthebest@gmail.com",
    "related": ["1", "3", "33"],
    "title": "కిటికీ నుంచి లోపలికి వచ్చే ఎండలో మనకు విటమిన్‌-డి లభిస్తుందా?",
    "description": "నిజానికి సూర్యరశ్మి సమక్షంలో మన శరీరం డి విటమిన్‌ని తయారు చేసుకుంటుందిగానీ ఎండ నుంచి డి విటమిన్‌ రాదు. విటమిన్‌ డి శరీరంలోని ఎముకల్ని గట్టిగా ఉంచేందుకు అవసరమైన కాల్షియంని సమకూరుస్తుంది. విటమిన్‌ డి తయారుకావడానికి సూర్యరశ్మిలో ఉండే అతినీలలోహిత కిరణాలు(అల్ట్రావైలెట్‌ రేస్‌) ఎంతో అవసరం. ఇవి ఆరుబయట ఉండే సూర్యకాంతి మన చర్మంపై నేరుగా పడినప్పుడే లభిస్తాయి. వాటి సమక్షంలో మనలో డి విటమిన్‌ తయారవుతుంది. అదే కిటికీ నుంచి వచ్చే సూర్యుడి వెలుతురు మనపై పడుతుంది కాబట్టి మనకు డి విటమిన్‌ లభిస్తుంది అనుకోవడం పొరపాటు. ఎందుకంటే ఆ వెలుతురులో ఉండే అతినీలలోహిత కిరణాల శాతం చాలా తక్కువ. అదే కిటికీకి గాజు తలుపులు ఉంటే సూర్యుని వెలుతురు ఇంట్లోకి ప్రవేశించినా అందులో ఉండే ఈ కిరణాల శాతం అతి స్వల్పంగా ఉంటుంది. ఎందుకంటే వాటిని గాజు పూర్తిగా శోషించుకుంటుంది. అందుకే నేరుగా సూర్యరశ్మి సోకకుండా ఎక్కువగా ఇంట్లోనే ఉండే వాళ్లు పాలిపోయినట్లు మారి బలహీనంగా ఉంటారు."
}
