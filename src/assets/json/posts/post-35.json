{
    "author": "ప్రొ|| ఎ. రామచంద్రయ్య, సంపాదకులు, చెకుముకి, జనవిజ్ఞాన వేదిక.",
    "source": "ప్రజాశక్తి, 26.5.2015",
    "title": "కార్బన్ మోనాక్సైడ్ పీల్చడం మనకి ప్రమాదకరమా?",
    "question": "కార్బన్ మోనాక్సైడ్ పీల్చడం మనకి ప్రమాదకరమా?",
    "askedby": "",
    "description": "కార్బన్ మోనాక్సైడ్ (CO) ఒక రంగు, రుచి లేని వాయువు.సేంద్రియ పదార్థాలు పూర్తిగా మండనపుడు ఈ వాయువు విడుదల అవుతుంది. మోటారు వాహనాలనుండి విడుదల అయ్యే పొగ, సిగరెట్ పొగ,కర్బన ఆధారిత ఇంధనాలు మండినపుడు వెలువడే పొగ మొదలైనవి కార్బన్ మోనాక్సైడ్ ను కలిగివుంటాయి.

    ఈ వాయువును ఎక్కువగా పీలిస్తే అనేక అనర్థాలు కలుగుతాయి. తలనొప్పి, తల తిరుగుడు, వాంతులు, ఛాతీనొప్పి, అయోమయం, మూర్ఛలు, స్ప్రుహ తప్పడం, ఆఖరికి మరణం సంభవిస్తాయి.
    
    మన శరీరంలో రక్తంలోని హెమోగ్లోబిన్ ఆక్సిజన్ రవాణాకు ఉపయోగపడుతుంది. అయితే మనం కార్బన్ మోనాక్సైడ్ ను పీల్చినప్పుడు అది హెమోగ్లోబిన్ తో కలిసి కార్బాక్సిహెమోగ్లోబిన్ (Carboxyhemoglobin-HbCO)ను ఏర్పరుస్తుంది.
    (హెమోగ్లోబిన్ ఆక్సిజన్ తో కలిసే ఆపేక్షత(affinity) కంటే కార్బన్ మోనాక్సైడ్ హెమోగ్లోబిన్ తో కలిసే ఆపేక్షత 230 రెట్లు అధికం.)
    దీనితో రక్తం విషపూరితమవుతుంది.ఈ కార్బాక్సిహెమోగ్లోబిన్ రక్తంలో ఆక్సిజన్ రవాణాను ఆటంకపరుస్తంంది.ఫలితంగా మనం అనారోగ్యానికి గురి అవుతాం."
}